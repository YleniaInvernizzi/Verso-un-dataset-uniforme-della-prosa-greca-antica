ὡς τοίνυν ἐκέκτητο ὁ πατὴρ αὐτοῦ ἀργύριον οὐκ ὀλίγον , ὃ οὗτος ἠφάνικε , τοῦθ᾽ ὑμῖν ἐπιδείξω .
φοβηθεὶς γὰρ τὰς λῃτουργίας ἀπέδοτο ἃ ἦν αὐτῷ κτήματα ἄνευ τῶν ἀρτίως εἰρημένων , χωρίον Κηφισιᾶσιν , ἕτερον Ἀμφιτροπῆσιν , ἐργαστήρια δύο ἐν τοῖς ἀργυρείοις , ἓν μὲν ἐν Αὐλῶνι , ἕτερον δ᾽ ἐπὶ Θρασύλλῳ .
ὅθεν δὲ ταῦτ᾽ ηὐπόρησεν , ἐγὼ ἐρῶ .
ἦσαν οὗτοι τρεῖς ἀδελφοί , Εὐπόλεμός τε ὁ παιδοτρίβης καὶ Ἀρίζηλος ὁ τούτου πατὴρ καὶ Ἀρίγνωτος , ὃς ἔτι καὶ νῦν ἔστι , πρεσβύτης διεφθαρμένος τοὺς ὀφθαλμούς .
τούτων πρῶτος ἐτελεύτησεν Εὐπόλεμος , ἀνεμήτου τῆς οὐσίας οὔσης , δεύτερος δ᾽ Ἀρίζηλος ὁ Τιμάρχου πατήρ : ἐτελεύτησεν
ὅτε δ᾽ ἔζη , πᾶσαν τὴν οὐσίαν διεχείριζε διὰ τὴν ἀσθένειαν καὶ τὴν συμφορὰν τὴν περὶ τὰ ὄμματα τοῦ Ἀριγνώτου καὶ διὰ τὸ τετελευτηκέναι τὸν Εὐπόλεμον , καί τι καὶ εἰς τροφὴν συνταξάμενος ἐδίδου τῷ Ἀριγνώτῳ .
ἐπεὶ δὲ καὶ ὁ Ἀρίζηλος ἐτελεύτησεν ὁ Τιμάρχου τουτουὶ πατήρ , τοὺς μὲν πρώτους χρόνους , ἕως παῖς ἦν οὗτος , ἅπαντα τὰ μέτρια ἐγίγνετο παρὰ τῶν ἐπιτρόπων τῷ Ἀριγνώτῳ :
ἐπειδὴ δ᾽ ἐνεγράφη Τίμαρχος εἰς τὸ ληξιαρχικὸν γραμματεῖον καὶ κύριος ἐγένετο τῆς οὐσίας , παρωσάμενος ἄνδρα πρεσβύτην καὶ ἠτυχηκότα , θεῖον ἑαυτοῦ , τήν τε οὐσίαν ἠφάνισε , καὶ τῶν ἐπιτηδείων οὐδὲν ἐδίδου τῷ Ἀριγνώτῳ , ἀλλὰ περιεῖδεν ἐκ τοσαύτης οὐσίας ἐν τοῖς ἀδυνάτοις μισθοφοροῦντα .
καὶ τὸ τελευταῖον , ὃ καὶ δεινότατον , ἀπολειφθέντος τοῦ πρεσβύτου τῆς γιγνομένης τοῖς ἀδυνάτοις δοκιμασίας , καὶ ἱκετηρίαν θέντος εἰς τὴν βουλὴν ὑπὲρ τοῦ μισθοῦ , βουλευτὴς ὢν καὶ προεδρεύων ἐκείνην τὴν ἡμέραν , οὐκ ἠξίωσεν αὐτῷ συνειπεῖν , ἀλλὰ περιεῖδεν ἀπολέσαντα τὸν τῆς πρυτανείας μισθόν . ἐστιν
ὅτι δ᾽ ἀληθῆ λέγω , κάλει μοι Ἀρίγνωτον Σφήττιον , καὶ τὴν μαρτυρίαν ἀναγίγνωσκε .
ἀλλ᾽ ἴσως ἄν τις εἴποι , ὡς ἀποδόμενος τὴν πατρῴαν οἰκίαν ἑτέραν ἄλλοθί του τοῦ ἄστεως ἐκτήσατο , ἀντὶ δὲ τῆς ἐσχατιᾶς καὶ τοῦ χωρίου τοῦ Ἀλωπεκῆσι καὶ τῶν δημιουργῶν καὶ τῶν ἄλλων εἰς τ- ἀργύρειά τι κατεσκευάσατο , ὥσπερ καὶ ὁ πατὴρ αὐτοῦ πρότερον .
ἀλλ᾽ οὐκ ἔστι τούτῳ λοιπὸν οὐκ οἰκία , οὐ συνοικία , οὐ συνοικία , οὐ χωρίον , οὐκ οἰκέται , οὐ δάνεισμα , οὐκ ἄλλ᾽ οὐδὲν ἀφ᾽ ὧν ἄνθρωποι μὴ κακοῦργοι ζῶσιν .
ἀλλὰ τούτῳ ἀντὶ τῶν πατρῴων περίεστι βδελυρία , συκοφαντία , θράσος , τρυφή , δειλία , ἀναίδεια , τὸ μὴ ἐπίστασθαι ἐρυθριᾶν ἐπὶ τοῖς αἰσχροῖς :
ἐξ ὧν ἂν ὁ κάκιστος καὶ ἀλυσιτελέστατος πολίτης γένοιτο .
οὐ τοίνυν μόνον τὰ πατρῷα κατεδήδοκεν , ἀλλὰ καὶ τὰ κοινὰ τὰ ὑμέτερα , ὅσων πώποτε κύριος γέγονεν .
οὗτος γὰρ ταύτην τὴν ἡλικίαν ἔχων ἣν ὑμεῖς ὁρᾶτε , οὐκ ἔστιν ἥντινα οὐκ ἧρξεν ἀρχήν , οὐδεμίαν λαχὼν οὐ -δὲ χειροτονηθείς , ἀλλὰ πάσας παρὰ τοὺς νόμους πριάμενος .
ὧν τὰς μὲν πλείστας παρήσω , δυοῖν δ᾽ ἢ τριῶν μόνον μνησθήσομαι .
λογιστὴς γὰρ γενόμενος πλεῖστα μὲν τὴν πόλιν ἔβλαψε δῶρα λαμβάνων παρὰ τῶν μὴ δικαίως ἀρξάντων , μάλιστα δ᾽ ἐσυκοφάντησε τῶν ὑπευθύνων τοὺς μηδὲν ἠδικηκότας .
ἦρξε δ᾽ ἐν Ἄνδρῳ πριάμενος τριάκοντα μνῶν τὴν ἀρχήν , δανεισάμενος ἐπ᾽ ἐννέα ὀβολοῖς τὴν μνᾶν , εὐπορίαν τῇ βδελυρίᾳ τῇ ἑαυτοῦ τοὺς συμμάχους τοὺς ὑμετέρους ποιούμενος :
καὶ τοσαύτην ἀσέλγειαν ἐπεδείξατο εἰς ἐλευθέρων ἀνθρώπων γυναῖκας ἡλίκην οὐδεὶς πώποθ᾽ ἕτερος .
ὧν οὐδένα ἐγὼ παρακαλῶ δεῦρο τὴν αὑτοῦ συμφοράν , ἣν εἵλετο σιγᾶν , εἰς πολλοὺς ἐκμαρτυρήσοντα , ἀλλ᾽ ὑμῖν τοῦτο καταλείπω σκοπεῖν .
τί δὲ προσδοκᾶτε ;
τὸν Ἀθήνησιν ὑβριστὴν οὐκ εἰς τοὺς ἄλλους μόνον , ἀλλὰ καὶ εἰς τὸ σῶμα τὸ ἑαυτοῦ , νόμων ὄντων , ὑμῶν ὁρώντων , ἐχθρῶν ἐφεστηκότων , τοῦτον τὸν αὐτὸν λαβόντα ἄδειαν καὶ ἐξουσίαν καὶ ἀρχήν , τίς ἂν ἐλπίσειεν ἀπολελοιπέναι τι τῶν ἀσελγεστάτων ἔργων ;
ἤδη νὴ τὸν Δία καὶ τὸν Ἀπόλλω πολλάκις ἐνεθυμήθην τὴν εὐτυχίαν τὴν τῆς ὑμετέρας πόλεως , κατὰ πολλὰ μὲν καὶ ἄλλα , οὐχ ἥκιστα δὲ καὶ κατὰ τοῦτο , ὅτι κατ᾽ ἐκείνους τοὺς χρόνους οὐδεὶς ἐγένετο τῆς Ἀνδρίων πόλεως ὠνητής .
ἀλλὰ καθ᾽ αὑτὸν μὲν ἄρχων φαῦλος ἦν , μετὰ πλειόνων δὲ ἐπιεικής . ἦν
πόθεν ;
οὗτος , ὦ ἄνδρες Ἀθηναῖοι , βουλευτής ἐγένετο ἐπὶ ἄρχοντος Νικοφήμου .
ἅπαντα μὲν οὖν διεξελθεῖν ἃ ἐν τούτῳ τῷ ἐνιαυτῷ ἐκακούργησε , πρὸς μικρὸν μέρος ἡμέρας οὐκ ἄξιον ἐπιχειρεῖν :
ἃ δ᾽ ἐστὶν ἐγγυτάτω τῆς αἰτίας καθ᾽ ἣν ἡ παροῦσα κρίσις ἐστί , ταῦτ᾽ ἐρῶ διὰ βραχέων .
ἐπὶ τοίνυν τοῦ αὐτοῦ ἄρχοντος ὅθ᾽ οὗτος ἐβούλευεν , ταμίας ἦν τῶν τῆς θεοῦ Ἡγήσανδρος ὁ Κρωβύλου ἀδελφός , ἔκλεπτον δὲ τῆς πόλεως κοινῇ καὶ μάλα φιλεταίρως χιλίας δραχμάς .
αἰσθόμενος δὲ τὸ πρᾶγμα ἀνὴρ ἐπιεικής , Πάμφιλος ὁ Ἀχερδούσιος , προσκρούσας τι τούτῳ καὶ παροξυνθείς , ἐκκλησίας οὔσης εἶπεν ἀναστάς :
ὦ ἄνδρες Ἀθηναῖοι , κλέπτουσιν ὑμῶν ἀνὴρ καὶ γυνὴ κοινῇ χιλίας δραχμάς .
θαυμασάντων δ᾽ ὑμῶν , πῶς ἀνὴρ καὶ γυνὴ καὶ τίς ὁ λόγος , εἶπε μικρὸν διαλιπών : ἐστιν
ἀγνοεῖτε , ἔφη , ὅ τι λέγω ;
ὁ μὲν ἀνήρ ἐστιν Ἡγήσανδρος ἐκεῖνος νυνί , ἔφη , πρότερον δ᾽ ἦν καὶ αὐτὸς Λεωδάμαντος γυνή :
ἡ δὲ γυνὴ Τίμαρχος οὑτοσί .
ὃν δὲ τρόπον κλέπτεται τὸ ἀργύριον , ἐγὼ ἐρῶ .
μετὰ ταῦτα ἤδη διεξῄει περὶ τοῦ πράγματος καὶ μάλα εἰδότως καὶ σαφῶς .
διδάξας δὲ ταῦτα , τί οὖν ἐστιν , ἔφη , ὦ ἄνδρες Ἀθηναῖοι , ἃ συμβουλεύω ὑμῖν ;
ἐὰν μὲν ἡ βουλὴ καταγνοῦσα τουτουὶ καὶ ἐκφυλλοφορήσασα δικαστηρίῳ παραδῷ , δότε τὴν δωρεὰν αὐτοῖς , ἐὰν δὲ μὴ κολάσωσι , μὴ δῶτε , ἀλλ᾽ εἰς ἐκείνην αὐτοῖς τὴν ἡμέραν ἀπομνημονεύσατε .
μετὰ ταῦτα ὡς ἐπανῆλθεν ἡ βουλὴ εἰς τὸ βουλευτήριον , ἐξεφυλλοφόρησε μὲν αὐτόν , ἐν δὲ τῇ ψήφῳ κατεδέξατο .
ὅτι δ᾽ οὐ παρέδωκε δικαστηρίῳ οὐ -δ᾽ ἐξήλασεν ἐκ τοῦ βουλευτηρίου , ἄχθομαι μὲν λέγων , ἀνάγκη δ᾽ ἐστὶν εἰπεῖν , ὅτι τῆς δωρεᾶς ἀπέτυχε .
μὴ τοίνυν φανῆτε , ὦ ἄνδρες Ἀθηναῖοι , τῇ μὲν βουλῇ χαλεπήναντες καὶ πεντακοσίους ἄνδρας τῶν πολιτῶν ἀστεφανώτους ποιήσαντες , ὅτι τοῦτον οὐκ ἐτιμωρήσατο , αὐτοὶ δὲ ἀφῆτε , καὶ τὸν τῇ βουλῇ μὴ συνενεγκόντα ῥήτορα , τοῦτον τῷ δήμῳ περιποιήσητε .
ἀλλὰ περὶ μὲν τὰς κληρωτὰς ἀρχάς ἐστι τοιοῦτος , περὶ δὲ τὰς χειροτονητὰς βελτίων . ἐστιν
καὶ τίς ὑμῶν οὐκ οἶδεν ὡς περιβοήτως ἐξηλέγχθη κλέπτης ὤν ;
πεμφθεὶς γὰρ ὑφ᾽ ὑμῶν ἐξεταστὴς τῶν ἐν Ἐρετρίᾳ ξένων , μόνος τῶν ἐξεταστῶν ὡμολόγει λαβεῖν ἀργύριον , καὶ οὐ περὶ τοῦ πράγματος ἀπελογεῖτο , ἀλλ᾽ εὐθὺς περὶ τοῦ τιμήματος ἱκέτευεν ὁμολογῶν ἀδικεῖν .
ὑμεῖς δὲ τοῖς μὲν ἐξάρνοις ἐτιμήσατε ταλάντου ἑκάστῳ , τούτῳ δὲ τριάκοντα μνῶν . ἐτιμήσατε
οἱ δὲ νόμοι κελεύουσι τῶν κλεπτῶν τοὺς μὲν ὁμολογοῦντας θανάτῳ ζημιοῦσθαι , τοὺς δ᾽ ἀρνουμένους κρίνεσθαι .
τοιγάρτοι οὕτως ὑμῶν κατεφρόνησεν , ὥστ᾽ εὐθὺς ἐπὶ ταῖς διαψηφίσεσι δισχιλίας δραχμὰς ἔλαβε .
φήσας γὰρ Φιλωτάδην τὸν Κυδαθηναιᾶ , ἕνα τῶν πολιτῶν , ἀπελεύθερον εἶναι ἑαυτοῦ , καὶ πείσας ἀποψηφίσασθαι τοὺς δημότας , ἐπιστὰς τῇ κατηγορίᾳ ἐπὶ τοῦ δικαστηρίου , καὶ λαβὼν εἰς τὴν ἑαυτοῦ χεῖρα τὰ ἱερά , καὶ ὀμόσας μὴ λαβεῖν δῶρα μη -δὲ λήψεσθαι , καὶ ἐπομόσας τοὺς ὁρκίους θεοὺς καὶ ἐξώλειαν ἐπαρασάμενος ἑαυτῷ , εἰληφὼς ἠλέγχθη παρὰ Λευκωνίδου τοῦ Φιλωτάδου κηδεστοῦ διὰ Φιλήμονος τοῦ ὑποκριτοῦ εἴκοσι μνᾶς , ἃς ἐν ὀλίγῳ χρόνῳ πρὸς Φιλοξένην ἀνήλωσε τὴν ἑταίραν , καὶ προὔδωκε τὸν ἀγῶνα , καὶ τὸν ὅρκον ἐπιώρκησεν .
ὅτι δ᾽ ἀληθῆ λέγω , κάλει μοι Φιλήμονα τὸν δόντα τὸ ἀργύριον καὶ Λευκωνίδην τὸν Φιλωτάδου κηδεστήν , καὶ τῶν συνθηκῶν ἀνάγνωθι τὰ ἀντίγραφα , καθ᾽ ἃς τὴν πρᾶσιν ἐποιήσατο τοῦ ἀγῶνος .
περὶ μὲν οὖν τοὺς πολίτας καὶ τοὺς οἰκείους οἷος γεγένηται , καὶ τὴν πατρῴαν οὐσίαν ὡς αἰσχρῶς ἀνήλωκε , καὶ τὴν ὕβριν τὴν εἰς τὸ ἑαυτοῦ σῶμα ὡς ὑπερεώρακε , συνῇστε μὲν καὶ πρὶν ἐμὲ λέγειν , ἱκανῶς δ᾽ ὑμᾶς ὑπομέμνηκε καὶ ὁ παρ᾽ ἐμοῦ λόγος :
δύο δέ μοι τῆς κατηγορίας εἴδη λείπεται , ἐφ᾽ οἷς ἐμαυτόν τ᾽ εἰπεῖν εὔχομαι τοῖς θεοῖς πᾶσι καὶ πάσαις ὑπὲρ τῆς πόλεως ὡς προῄρημαι , ὑμᾶς τε βουλοίμην ἂν οἷς ἐγὼ μέλλω λέγειν προσέχειν καὶ παρακολουθεῖν εὐμαθῶς .
ἔστι δ᾽ ὁ μὲν πρότερός μοι λόγος προδιήγησις τῆς ἀπολογίας ἧς ἀκούω μέλλειν γίγνεσθαι , ἵνα μὴ τοῦτο ἐμοῦ παραλιπόντος ὁ τὰς τῶν λόγων τέχνας κατεπαγγελλόμενος τοὺς νέους διδάσκειν ἀπάτῃ τινὶ παραλογισάμενος ὑμᾶς ἀφέληται τὸ τῆς πόλεως συμφέρον .
ὁ δὲ δεύτερός ἐστί μοι λόγος παράκλησις τῶν πολιτῶν πρὸς ἀρετήν .
ὁρῶ δὲ πολλοὺς μὲν τῶν νεωτέρων προσεστηκότας πρὸς τῷ δικαστηρίῳ , πολλοὺς δὲ τῶν πρεσβυτέρων , οὐκ ἐλαχίστους δὲ ἐκ τῆς ἄλλης Ἑλλάδος συνειλεγμένους ἐπὶ τὴν ἀκρόασιν :
οὓς μὴ νομίζετ᾽ ἐμὲ θεωρήσοντας ἥκειν , ἀλλὰ πολὺ μᾶλλον ὑμᾶς εἰσομένους , εἰ μὴ μόνον εὖ νομοθετεῖν ἐπίστασθε , ἀλλὰ καὶ κρίνειν τὰ καλὰ καὶ τὰ μὴ καλὰ δύνασθε , καὶ εἰ τιμᾶν ἐπίστασθε τοὺς ἀγαθοὺς ἄνδρας , καὶ εἰ θέλετε κολάζειν τοὺς ὀνείδη τὸν ἑαυτῶν βίον τῇ πόλει κατασκευάζοντας .
λέξω δὲ πρῶτον πρὸς ὑμᾶς περὶ τῆς ἀπολογίας .
ὁ γὰρ περιττὸς ἐν τοῖς λόγοις Δημοσθένης ἢ τοὺς νόμους φησὶν ὑμᾶς ἐξαλείφειν δεῖν , ἢ τοῖς ἐμοῖς λόγοις οὐκ εἶναι προσεκτέον .
ἀποθαυμάζει γάρ , εἰ μὴ πάντες μέμνησθ᾽ ὅτι καθ᾽ ἕκαστον ἐνιαυτὸν ἡ βουλὴ πωλεῖ τὸ πορνικὸν τέλος :
καὶ τοὺς πριαμένους τὸ τέλος οὐκ εἰκάζειν , ἀλλ᾽ ἀκριβῶς εἰδέναι τοὺς ταύτῃ χρωμένους τῇ ἐργασίᾳ .
ὁπότε δὴ οὖν τετόλμηκα ἀντιγράψασθαι πεπορνευμένῳ Τιμάρχῳ μὴ ἐξεῖναι δημηγορεῖν , ἀπαιτεῖν φησι τὴν πρᾶξιν αὐτὴν οὐκ αἰτίαν κατηγόρου , ἀλλὰ μαρτυρίαν τελώνου τοῦ παρὰ Τιμάρχου τοῦτο ἐκλέξαντος τὸ τέλος .
ἐγὼ δὲ πρὸς ταῦτα , ὦ ἄνδρες Ἀθηναῖοι , σκέψασθ᾽ ἂν ἁπλοῦν ὑμῖν καὶ ἐλευθέριον δόξω λόγον λέγειν .
αἰσχύνομαι γὰρ ὑπὲρ τῆς πόλεως , εἰ Τίμαρχος , ὁ τοῦ δήμου σύμβουλος καὶ τὰς εἰς τὴν Ἑλλάδα τολμῶν πρεσβείας πρεσβεύειν , μὴ τὸ πρᾶγμα ὅλον ἀποτρίψασθαι ἐπιχειρήσει , ἀλλὰ τοὺς τόπους ἐπερωτήσει ὅπου ἐκαθέζετο , καὶ τοὺς τελώνας , εἰ πώποτε παρ᾽ αὐτοῦ τὸ πορνικὸν τέλος εἰλήφασιν .
ταύτης μὲν οὖν τῆς ἀπολογίας ὑμῶν ἕνεκα παραχωρησάτω :
ἕτερον δ᾽ ἐγώ σοι λόγον ὑποβαλῶ καλὸν καὶ δίκαιον , ᾧ χρήσῃ , εἰ μηδὲν αἰσχρὸν σαυτῷ σύνοισθα .
τόλμησον γὰρ εἰς τοὺς δικαστὰς βλέψας εἰπεῖν ἃ προσήκει ἀνδρὶ σώφρονι τὰ περὶ τὴν ἡλικίαν : εἰπεῖν
ἄνδρες Ἀθηναῖοι , τέθραμμαι μὲν ἐκ παιδὸς καὶ μειρακίου παρ᾽ ὑμῖν , οὐκ ἀφανεῖς δὲ διατριβὰς διατρίβω , ἀλλ᾽ ἐν ταῖς ἐκκλησίαις μεθ᾽ ὑμῶν ὁρῶμαι .
οἶμαι δ᾽ ἄν , εἰ πρὸς ἄλλους τινὰς ἦν ὁ λόγος μοι περὶ τῆς αἰτίας ἧς κρίνομαι , ταῖς ὑμετέραις μαρτυρίαις ῥᾳδίως ἂν ἀπολύσασθαι τοὺς τοῦ κατηγόρου λόγους .
μὴ γὰρ ὅτι , εἰ πέπρακταί μοι τι τούτων , ἀλλ᾽ εἰ δοκῶ ὑμῖν παραπλησίως βεβιωκέναι ταῖς λεγομέναις ὑπὸ τούτου αἰτίαις , ἀβίωτον ἡγούμενος ἐμαυτῷ τὸν λοιπὸν βίον , παραδίδωμι τὴν εἰς ἐμαυτὸν τιμωρίαν ἐναπολογήσασθαι τῇ πόλει πρὸς τοὺς Ἕλληνας , οὐ -δ᾽ ἥκω παραιτησόμενος ὑμᾶς , ἀλλὰ καταχρήσασθέ μοι , εἰ δοκῶ τοιοῦτος εἶναι .
αὕτη μέν ἐστιν , ὦ Τίμαρχε , ἀνδρὸς ἀγαθοῦ καὶ σώφρονος ἀπολογία , καὶ πεπιστευκότος τῷ βίῳ καὶ καταφρονοῦντος εἰκότως ἁπάσης βλασφημίας :
ἃ δὲ πείθει σε Δημοσθένης , οὐκ ἀνδρός ἐστιν ἐλευθέρου , ἀλλὰ πόρνου περὶ τῶν τόπων διαφερομένου .
ἐπειδὴ δ᾽ εἰς τὰς ἐπωνυμίας τῶν οἰκήσεων καταφεύγεις , κατ᾽ οἴκημα τὸ πρᾶγμα ἐξετάζεσθαι ἀξιῶν ὅπου ἐκαθέζου , ἃ μέλλω λέγειν ἀκούσας εἰσαῦθις οὐ χρήσῃ τοιούτῳ λόγῳ , ἐὰν σωφρονῇς .
οὐ γὰρ τὰ οἰκήματα οὐ -δ᾽ αἱ οἰκήσεις τὰς ἐπωνυμίας τοῖς ἐνοικήσασι παρέχουσιν , ἀλλ᾽ οἱ ἐνοικήσαντες τὰς τῶν ἰδίων ἐπιτηδευμάτων ἐπωνυμίας τοῖς τόποις παρασκευάζουσιν .
ὅπου μὲν γὰρ πολλοὶ μισθωσάμενοι μίαν οἴκησιν διελόμενοι ἔχουσι , συνοικίαν καλοῦμεν , ὅπου δ᾽ εἷς ἐνοικεῖ , οἰκίαν . καλοῦμεν
ἐὰν δ᾽ εἰς ἓν δήπου τούτων τῶν ἐπὶ ταῖς ὁδοῖς ἐργαστηρίων ἰατρὸς εἰσοικίσηται , ἰατρεῖον καλεῖται :
ἐὰν δ᾽ μὲν ἐξοικίσηται , εἰς δὲ τὸ αὐτὸ τοῦτο ἐργαστήριον χαλκεὺς εἰσοικίσηται , χαλκεῖον ἐκλήθη , ἐὰν δὲ κναφεύς , κναφεῖον , ἐὰν δὲ τέκτων , τεκτονεῖον : εἰσοικίσηται εἰσοικίσηται ἐκλήθη ἐκλήθη
ἐὰν δὲ πορνοβοσκὸς καὶ πόρναι , ἀπὸ τῆς ἐργασίας αὐτῆς ἐκλήθη πορνεῖον .
ὥστε σὺ πολλὰ πορνεῖα τῇ τῆς πράξεως εὐχερείᾳ πεποίηκας .
μὴ οὖν , ὅπου ποτὲ ἔπραττες , ἐρώτα , ἀλλ᾽ ὡς οὐ πεποίηκας , τοῦτο ἀπολογοῦ .
ἥξει δ᾽ ὡς ἔοικε καὶ ἕτερος λόγος τις ὑπὸ τοῦ αὐτοῦ σοφιστοῦ συγκείμενος .
λέγει γὰρ ὡς οὐδέν ἐστιν ἀδικώτερον φήμης , ἀγοραῖα τεκμήρια καὶ παντελῶς ἀκόλουθα τῷ αὑτοῦ βίῳ παρεχόμενος .
πρῶτον μὲν γὰρ τὴν ἐν Κολωνῷ συνοικίαν τὴν Δήμωνος καλουμένην ψευδῆ φησι τὴν ἐπωνυμίαν ἔχειν :
οὐ γὰρ εἶναι Δήμωνος : φησι
ἔπειτα τὸν Ἑρμῆν τὸν Ἀνδοκίδου καλούμενον οὐκ Ἀνδοκίδου , ἀλλ᾽ Αἰγῇδος φυλῆς εἶναι ἀνάθημα . φησι
παραφέρει δ᾽ αὑτὸν ἐν σκώμματος μέρει , ὡς ἡδὺς ὢν ἀνὴρ καὶ περὶ τὰς ἰδίας διατριβὰς γελοῖος :
εἰ μὴ καὶ ἐμὲ δεῖ , φησίν , ὑπακούειν τοῖς ὄχλοις μὴ Δημοσθένην καλούμενον , ἀλλὰ Βάταλον , ὅτι ταύτην ἐξ ὑποκορίσματος τίτθης τὴν ἐπωνυμίαν ἔχω .
εἰ δὲ Τίμαρχος ὡραῖος ἐγένετο καὶ σκώπτεται τῇ τοῦ πράγματος διαβολῇ καὶ μὴ τοῖς αὑτοῦ ἔργοις , οὐ δήπου διὰ τοῦτ᾽ αὐτόν φησι δεῖν συμφορᾷ περιπεσεῖν .
ἐγὼ δέ , ὦ Δημοσθενες , περὶ μὲν τῶν ἀναθημάτων καὶ τῶν οἰκιῶν καὶ τῶν κτημάτων καὶ πάντων ὅλως τῶν ἀφώνων πολλοὺς καὶ παντοδαποὺς καὶ οὐδέποτε τοὺς αὐτοὺς ἀκούω λόγους λεγομένους :
οὐ γάρ εἰσιν ἐν αὐτοῖς οὔ -τε καλαὶ οὔ -τε αἰσχραὶ πράξεις , ἀλλ᾽ ὁ προσαψάμενος αὐτῶν καὶ παρατυχών , ὅστις ἂν ᾖ , κατὰ τὸ μέγεθος τῆς αὑτοῦ δόξης λόγον παρέχει :
περὶ δὲ τὸν τῶν ἀνθρώπων βίον καὶ τὰς πράξεις ἀψευδής τις ἀπὸ τ- αὐτομάτου πλανᾶται φήμη κατὰ τὴν πόλιν , καὶ διαγγέλλει τοῖς πολλοῖς τὰς ἰδίας πράξεις , πολλὰ δὲ καὶ μαντεύεται περὶ τῶν μελλόντων ἔσεσθαι .
καὶ οὕτως ἐναργές ἐστι καὶ οὐ πεπλασμένον ὃ λέγω , ὥσθ᾽ εὑρήσετε καὶ τὴν πόλιν ἡμῶν καὶ τοὺς προγόνους φήμης ὡς θεοῦ μεγίστης βωμὸν ἱδρυμένους , καὶ τὸν Ὅμηρον πολλάκις ἐν τῇ Ἰλιάδι λέγοντα πρὸ τοῦ τι τῶν μελλόντων γενέσθαι :
φήμη δ᾽ εἰς στρατὸν ἦλθε , καὶ πάλιν τὸν Εὐριπίδην ἀποφαινόμενον τὴν θεὸν ταύτην οὐ μόνον τοὺς ζῶντας ἐμφανίζειν δυναμένην , ὁποῖοί τινες ἂν τυγχάνωσιν ὄντες , ἀλλὰ καὶ τοὺς τετελευτηκότας , ὅταν λέγῃ φήμη τὸν ἐσθλὸν κ- ἀν μυχῷ δείκνυσι γῆς .
ὁ δ᾽ Ἡσίοδος καὶ διαρρήδην θεὸν αὐτὴν ἀποδείκνυσι , πάνυ σαφῶς φράζων τοῖς βουλομένοις συνιέναι :
λέγει γάρ , φήμη δ᾽ οὔτις πάμπαν ἀπόλλυται , ἥντινα λαοὶ πολλοὶ φημίξωσι :
θεός νύ τίς ἐστι καὶ αὐτή .
καὶ τούτων τῶν ποιημάτων τοὺς μὲν εὐσχημόνως βεβιωκότας εὑρήσετε ἐπαινέτας ὄντας :
πάντες γὰρ οἱ δημοσίᾳ φιλότιμοι παρὰ τῆς ἀγαθῆς φήμης ἡγοῦνται τὴν δόξαν κομιεῖσθαι :
οἷς δ᾽ αἰσχρός ἐστιν ὁ βίος , οὐ τιμῶσι τὴν θεὸν ταύτην :
κατήγορον γὰρ αὐτὴν ἀθάνατον ἔχειν ἡγοῦνται .
ἀναμνήσθητε οὖν , ὦ ἄνδρες , τίνι κέχρησθε φήμῃ περὶ Τιμάρχου .
οὐχ ἅμα τ- οὔνομα λέγεται καὶ τὸ ἐρώτημα ἐρωτᾶτε :
ποῖος Τίμαρχος ;
ὁ πόρνος ;
ἔπειτα εἰ μὲν μάρτυρας παρειχόμην περί τινος , ἐπιστεύετ᾽ ἄν μοι :
εἰ δὲ τὴν θεὸν μάρτυρα παρέχομαι , οὐ πιστεύσετε ;
ᾗ οὐ -δὲ ψευδομαρτυρίων θέμις ἐστὶν ἐπισκήψασθαι .
ἐπεὶ καὶ περὶ τῆς Δημοσθένους ἐπωνυμίας , οὐ κακῶς ὑπὸ τῆς φήμης , ἀλλ᾽ οὐχ ὑπὸ τῆς τίτθης , Βάταλος προσαγορεύεται , ἐξ ἀνανδρίας καὶ κιναιδίας ἐνεγκάμενος τ- οὔνομα .
εἰ γάρ τίς σου τὰ κομψὰ ταῦτα χλανίσκια περιελόμενος καὶ τοὺς μαλακοὺς χιτωνίσκους , ἐν οἷς τοὺς κατὰ τῶν φίλων λόγους γράφεις , περιενέγκας δοίη εἰς τὰς χεῖρας τῶν δικαστῶν , οἶμαι ἂν αὐτούς , εἴ τις μὴ προειπὼν τοῦτο ποιήσειεν , ἀπορῆσαι εἴ -τε ἀνδρὸς εἴ -τε γυναικὸς εἰλήφασιν ἐσθῆτα . εἰλήφασιν ἐσθῆτα
ἀναβήσεται δ᾽ ἐν τῇ ἀπολογίᾳ καὶ τῶν στρατηγῶν τις , ὡς ἀκούω , ὑπτιάζων καὶ κατασκοπούμενος ἑαυτόν , ὡς ἐν παλαίστραις καὶ διατριβαῖς γεγονώς :
ὃς ἐπιχειρήσει διασύρειν τὴν ὅλην ἔνστασιν τοῦ ἀγῶνος , οὐ κρίσιν ἐξευρηκέναι με φάσκων , ἀλλὰ δεινῆς ἀπαιδευσίας ἀρχήν , παραφέρων πρῶτον μὲν τοὺς εὐεργέτας τοὺς ὑμετέρους , Ἁρμόδιον καὶ Ἀριστογείτονα , καὶ τὴν πρὸς ἀλλήλους πίστιν καὶ τὸ πρᾶγμα ὡς συνήνεγκε τῇ πόλει διεξιών :
οὐκ ἀφέξεται δέ , ὥς φασιν , οὐ -δὲ τῶν Ὁμήρου ποιημάτων οὐ -δὲ τῶν ὀνομάτων τῶν ἡρωικῶν , ἀλλὰ καὶ τὴν λεγομένην γενέσθαι φιλίαν δι᾽ ἔρωτα Πατρόκλου καὶ Ἀχιλλέως ὑμνήσει , καὶ τὸ κάλλος , ὥσπερ οὐ πάλαι μακαριζόμενον , ἂν τύχῃ σωφροσύνης , νῦν ἐγκωμιάσεται .
εἰ γὰρ τὴν τοῦ σώματος εὐπρέπειαν ταύτην τινὲς διαβάλλοντες συμφορὰν τοῖς ἔχουσι καταστήσουσιν , οὐ τ- αὐτὰ κοινῇ ψηφιεῖσθαί φησιν ὑμᾶς καὶ ἰδίᾳ εὔχεσθαι :
ἄτοπον γὰρ εἶναι δοκεῖν αὐτῷ , εἰ τοὺς μὲν υἱεῖς τοὺς μηδέπω γεγονότας ἅπαντες εὔχεσθε οἱ μέλλοντες παιδοποιεῖσθαι καλοὺς κ- ἀγαθοὺς τὰς ἰδέας φῦναι καὶ τῆς πόλεως ἀξίους , τοὺς δ᾽ ἤδη γεγονότας , ἐφ᾽ οἷς προσήκει σεμνύνεσθαι τὴν πόλιν , ἐὰν κάλλει καὶ ὥρᾳ διενεγκόντες ἐκπλήξωσί τινας καὶ περιμάχητοι ἐξ ἔρωτος γένωνται , τούτους ὡς ἔοικεν Αἰσχίνῃ πεισθέντες ἀτιμώσετε . φῦναι
κ- ἀνταῦθα δή τινα καταδρομήν , ὡς ἀκούω , μέλλει ποιεῖσθαι περὶ ἐμοῦ , ἐπερωτῶν εἰ οὐκ αἰσχύνομαι αὐτὸς μὲν ἐν τοῖς γυμνασίοις ὀχληρὸς ὢν καὶ πλείστων ἐραστὴς γεγονώς , τὸ δὲ πρᾶγμα εἰς ὄνειδος καὶ κινδύνους καθιστάς .
καὶ τὸ τελευταῖον , ὡς ἀπαγγέλλουσί τινές μοι , εἰς γέλωτα καὶ λῆρόν τινα προτρεπόμενος ὑμᾶς , ἐπιδείξεσθαί μου φησὶν ὅσα πεποίηκα ἐρωτικὰ εἴς τινας ποιήματα , καὶ λοιδοριῶν τινων καὶ πληγῶν ἐκ τοῦ πράγματος , αἳ περὶ ἐμὲ γεγένηνται , μαρτυρίας φησὶ παρέξεσθαι .
ἐγὼ δὲ οὔ -τε ἔρωτα δίκαιον ψέγω , οὔ -τε τοὺς κάλλει διαφέροντάς φημι πεπορνεῦσθαι , οὔ -τ᾽ αὐτὸς ἐξαρνοῦμαι μὴ οὐ γεγονέναι τ᾽ ἐρωτικός , καὶ ἔτι καὶ νῦν εἶναι , τάς τε ἐκ τοῦ πράγματος γιγνομένας πρὸς ἑτέρους φιλονικίας καὶ μάχας οὐκ ἀρνοῦμαι μὴ οὐχὶ συμβεβηκέναι μοι .
περὶ δὲ τῶν ποιημάτων ὧν φασιν οὗτοί με πεποιηκέναι , τὰ μὲν ὁμολογῶ , τὰ δὲ ἐξαρνοῦμαι μὴ τοῦτον ἔχειν τὸν τρόπον ὃν οὗτοι διαφθείροντες παρέξονται .
ὁρίζομαι δ᾽ εἶναι τὸ μὲν ἐρᾶν τῶν καλῶν καὶ σωφρόνων φιλανθρώπου πάθος καὶ εὐγνώμονος ψυχῆς , τὸ δὲ ἀσελγαίνειν ἀργυρίου τινὰ μισθούμενον ὑβριστοῦ καὶ ἀπαιδεύτου ἀνδρὸς ἔργον : εἶναι
καὶ τὸ μὲν ἀδιαφθόρως ἐρᾶσθαί φημι καλὸν εἶναι , τὸ δ᾽ ἐπαρθέντα μισθῷ πεπορνεῦσθαι αἰσχρόν . εἶναι
ὅσον δ᾽ ἑκάτερον τούτων ἀπ᾽ ἀλλήλων διέστηκε καὶ ὡς πολὺ διαφέρει , ἐν τοῖς ἐφεξῆς ὑμᾶς πειράσομαι λόγοις διδάσκειν .
οἱ γὰρ πατέρες ἡμῶν , ὅθ᾽ ὑπὲρ τῶν ἐπιτηδευμάτων καὶ τῶν ἐκ φύσεως ἀναγκαίων ἐνομοθέτουν , ἃ τοῖς ἐλευθέροις ἡγοῦντο εἶναι πρακτέα , ταῦτα τοῖς δούλοις ἀπεῖπον μὴ ποιεῖν .
δοῦλον , φησὶν ὁ νόμος , μὴ γυμνάζεσθαι μη -δὲ ξηραλοιφεῖν ἐν ταῖς παλαίστραις .
καὶ οὐκέτι προσέγραψε , τὸν δ᾽ ἐλεύθερον ἀλείφεσθαι καὶ γυμνάζεσθαι .
ὁπότε γὰρ οἱ νομοθέται τὸ καλὸν τὸ ἐκ τῶν γυμνασίων κατιδόντες ἀπεῖπον τοῖς δούλοις μὴ μετέχειν , τῷ αὐτῷ ἡγοῦντο , ᾧ ἐκείνους ἐκώλυον , τοὺς ἐλευθέρους προτρέπειν .
πάλιν ὁ αὐτὸς εἶπε νομοθέτης , δοῦλον ἐλευθέρου παιδὸς μή -τ᾽ ἐρᾶν μή -τ᾽ ἐπακολουθεῖν , ἢ τύπτεσθαι τῇ δημοσίᾳ μάστιγι πεντήκοντα πληγάς .
ἀλλ᾽ οὐ τὸν ἐλεύθερον ἐκώλυσεν ἐρᾶν καὶ ὁμιλεῖν καὶ ἀκολουθεῖν , οὐ -δὲ βλάβην τῷ παιδί , ἀλλὰ μαρτυρίαν σωφροσύνης ἡγήσατο συμβαίνειν .
ἀκύρου δ᾽ οἶμαι καὶ ἀδυνάτου ἔτι ὄντος κρῖναι τὸν ὄντως εὔνουν καὶ μή , τὸν ἐρῶντα σωφρονίζει , καὶ τοὺς τῆς φιλίας λόγους εἰς τὴν φρονοῦσαν καὶ πρεσβυτέραν ἡλικίαν ἀναβάλλεται :
τὸ δ᾽ ἐπακολουθεῖν καὶ ἐφορᾶν φρουρὰν καὶ φυλακὴν σωφροσύνης ἡγήσατο εἶναι μεγίστην .
τοιγάρτοι τοὺς τῆς πόλεως μὲν εὐεργέτας , ταῖς δ᾽ ἀρεταῖς ὑπερενηνοχότας , Ἁρμόδιον καὶ Ἀριστογείτονα , ὁ σώφρων καὶ ἔννομος , εἴ -τε ἔρωτα εἴ -τε ὅντινα τρόπον χρὴ προσειπεῖν , τοιούτους ἐπαίδευσεν , ὥστε τοὺς ἐπαινοῦντας τὰ ἐκείνων ἔργα καταδεεστέρους δοκεῖν εἶναι ἐν τοῖς ἐγκωμίοις τῶν ἐκείνοις πεπραγμένων . χρὴ προσειπεῖν
ἐπειδὴ δὲ Ἀχιλλέως καὶ Πατρόκλου μέμνησθε καὶ Ὁμήρου καὶ ἑτέρων ποιητῶν , ὡς τῶν μὲν δικαστῶν ἀνηκόων παιδείας ὄντων , ὑμεῖς δὲ εὐσχήμονές τινες καὶ περιφρονοῦντες ἱστορίᾳ τὸν δῆμον , ἵν᾽ εἰδῆτε ὅτι καὶ ἡμεῖς τι ἤδη ἠκούσαμεν καὶ ἐμάθομεν , λέξομέν τι καὶ περὶ τούτων .
ἐπειδὴ γὰρ ἐπιχειροῦσι φιλοσόφων ἀνδρῶν μεμνῆσθαι καὶ καταφεύγειν ἐπὶ τοὺς εἰρημένους ἐν τῷ μέτρῳ λόγους , θεωρήσατε ἀποβλέψαντες , ὦ ἄνδρες Ἀθηναῖοι , εἰς τοὺς ὁμολογουμένως ἀγαθοὺς καὶ χρηστοὺς ποιητάς , ὅσον κεχωρίσθαι ἐνόμισαν τοὺς σώφρονας καὶ τῶν ὁμοίων ἐρῶντας , καὶ τοὺς ἀκρατεῖς ὧν οὐ χρὴ καὶ τοὺς ὑβριστάς .
λέξω δὲ πρῶτον μὲν περὶ Ὁμήρου , ὃν ἐν τοῖς πρεσβυτάτοις καὶ σοφωτάτοις τῶν ποιητῶν εἶναι τάττομεν .
ἐκεῖνος γὰρ πολλαχοῦ μεμνημένος περὶ Πατρόκλου καὶ Ἀχιλλέως , τὸν μὲν ἔρωτα καὶ τὴν ἐπωνυμίαν αὐτῶν τῆς φιλίας ἀποκρύπτεται , ἡγούμενος τὰς τῆς εὐνοίας ὑπερβολὰς καταφανεῖς εἶναι τοῖς πεπαιδευμένοις τῶν ἀκροατῶν .
λέγει γάρ που Ἀχιλλεὺς ὀδυρόμενος τὸν τοῦ Πατρόκλου θάνατον , ὡς ἕν τι τοῦτο τῶν λυπηροτάτων ἀναμιμνῃσκόμενος , ὅτι τὴν ὑπόσχεσιν τὴν πρὸς τὸν πατέρα τὸν Πατρόκλου Μενοίτιον ἄκων ἐψεύσατο :
ἐπαγγείλασθαι γὰρ εἰς Ὀποῦντα σῶν ἀπάξειν , εἰ συμπέμψειεν αὐτὸν εἰς τὴν Τροίαν καὶ παρακαταθεῖτο αὑτῷ .
ᾧ καταφανής ἐστιν , ὡς δι᾽ ἔρωτα τὴν ἐπιμέλειαν αὐτοῦ παρέλαβεν .
ἔστι δὲ τὰ ἔπη ἃ ἐγὼ νυνὶ μέλλω λέγειν :
ὦ πόποι , ἦ ῥ᾽ ἅλιον ἔπος ἔκβαλον ἤματι κείνῳ θαρσύνων ἥρωα Μενοίτιον ἐν μεγάροισιν .
φῆν δέ οἱ εἰς Ὀπόεντα περικλυτὸν υἱὸν ἀπάξειν , Ἴλιον ἐκπέρσαντα λαχόντα τε ληίδος αἶσαν .
ἀλλ᾽ οὐ Ζεὺς ἄνδρεσσι νοήματα πάντα τελευτᾷ :
ἄμφω γὰρ πέπρωται ὁμοίην γαῖαν ἐρεύθειν .
οὐ τοίνυν ἐνταῦθα μόνον σχετλιάζων φαίνεται , ἀλλ᾽ οὕτως αὐτὸν ἰσχυρῶς ἐπένθησεν , ὥστε παρὰ Θέτιδος τῆς αὑτοῦ μητρὸς προακούσας ὅτι μὴ μετελθὼν μὲν τοὺς ἐχθρούς , ἀλλ᾽ ἐάσας ἀτιμώρητον τὸν τοῦ Πατρόκλου θάνατον , ἐπανελθὼν οἴκαδε γηραιὸς ἐν τῇ αὑτοῦ πατρίδι ἀποθανεῖται , τιμωρησάμενος δὲ διὰ ταχέων μέλλοι τὸν βίον τελευτᾶν , εἵλετο τὴν τοῦ τεθνεῶτος πίστιν μᾶλλον ἢ τὴν σωτηρίαν .
οὕτω δὲ μεγαλοψύχως ἠπείγετο τὸν φονέα τὸν ἐκείνου τιμωρήσασθαι , ὥστε πάντων αὐτὸν παραμυθουμένων καὶ κελευόντων λούσασθαι καὶ σῖτον προσενέγκασθαι , ἀπόμνυσι μηδὲν τούτων πράξειν , πρὶν ἂν τὴν τοῦ Ἕκτορος κεφαλὴν ἐπὶ τὸν τοῦ Πατρόκλου τάφον ἐνέγκῃ .
καθεύδοντος δ᾽ αὐτοῦ ἐπὶ τῇ πυρᾷ , ὥς φησιν ὁ ποιητής , εἴδωλον ἐφίσταται Πατρόκλου , καὶ τοιούτων ἐπεμνήσθη καὶ τοιαῦτα ἐπέσκηψε τῷ Ἀχιλλεῖ , ἐφ᾽ οἷς καὶ δακρῦσαι καὶ ζηλῶσαι τὴν ἀρετὴν καὶ τὴν φιλίαν ἄξιον αὐτῶν ἐστιν .
ἐπισκήπτει μὲν γὰρ αὐτῷ , προειπὼν ὅτι οὐ -δὲ ἐκεῖνος ἀπέχει μακρὰν τῆς τοῦ βίου τελευτῆς , εἴ πως εἴη δυνατόν , προδιοικήσασθαι , ὅπως τὸν αὐτὸν τρόπον , ὥσπερ καὶ ἐτράφησαν καὶ ἐβίωσαν ἐν τῷ αὐτῷ , οὕτω καὶ τελευτησάντων αὐτῶν τὰ ὀστᾶ ἐν τῇ αὐτῇ σορῷ κείσεται :
ὀδυρόμενος δὲ καὶ τὰς διατριβὰς διεξιὼν ἃς μετ᾽ ἀλλήλων ζῶντες διέτριβον , λέγει ὅτι οὐκέτι περὶ τῶν μεγίστων , ὥσπερ τὸ πρότερον , καθεζόμενοι μετ᾽ ἀλλήλων μόνοι ἄπωθεν τῶν ἄλλων φίλων βουλευσόμεθα , τὴν πίστιν οἶμαι καὶ τὴν εὔνοιαν ποθεινοτάτην ἡγούμενος εἶναι .
ἵνα δὲ καὶ διὰ τοῦ μέτρου τὰς γνώμας ἀκούσητε τοῦ ποιητοῦ , ἀναγνώσεται ὑμῖν ὁ γραμματεὺς τὰ ἔπη τὰ περὶ τούτων ἃ Ὅμηρος πεποίηκε .
λέγε πρῶτον τὰ περὶ τῆς Ἕκτορος τιμωρίας .
ἀλλ᾽ ἐπεὶ οὖν , φίλ᾽ ἑταῖρε , σεῦ ὕστερος εἶμ᾽ ὑπὸ γαῖαν , οὔ σε πρὶν κτεριῶ , πρίν γ᾽ Ἕκτορος ἐνθάδ᾽ ἐνεῖκαι τεύχεα καὶ κεφαλήν , μεγαθύμου σεῖο φονῆος .
ἀναγίγνωσκε δὴ ἃ περὶ τοῦ ὁμοτάφους αὐτοὺς γενέσθαι λέγει ἐν τῷ ὕπνῳ ὁ Πάτροκλος , καὶ περὶ τῶν διατριβῶν , ἃς συνδιέτριβον ἀλλήλοις .
οὐ γὰρ ἔτι ζωοί γε φίλων ἀπάνευθεν ἑταίρων βουλὰς ἑζόμενοι βουλεύσομεν :
ἀλλ᾽ ἐμὲ μὲν Κὴρ ἀμφέχανε στυγερή , ἥπερ λάχε γεινόμενόν περ :
καὶ δὲ σοὶ αὐτῷ μοῖρα , θεοῖς ἐπιείκελ᾽ Ἀχιλλεῦ , τείχει ὕπο Τρώων εὐηγενέων ἀπολέσθαι , μαρνάμενον δηίοις Ἑλένης ἕνεκ᾽ ἠυκόμοιο .
ἄλλο δέ τοι ἐρέω , σὺ δ᾽ ἐνὶ φρεσὶ βάλλεο σῇσιν :
μὴ ἐμὰ σῶν ἀπάνευθε τιθήμεναι ὀστέ᾽ , Ἀχιλλεῦ , ἀλλ᾽ ἵνα πέρ σε καὶ αὐτὸν ὁμοίη γαῖα κεκεύθῃ , χρυσέῳ ἐν ἀμφιφορεῖ , τόν τοι πόρε πότνια μήτηρ , ὡς ὁμοῦ ἐτράφομέν περ ἐν ὑμετέροισι δόμοισιν , εὖτέ με τυτθὸν ἐόντα Μενοίτιος ἐξ Ὀπόεντος ἤγαγεν ὑμέτερόνδ᾽ ἀνδροκτασίης ὕπο λυγρῆς , ἤματι τῷ , ὅτε παῖδα κατέκτανον Ἀμφιδάμαντος , νήπιος , οὐκ ἐθέλων , ἀμφ᾽ ἀστραγάλοισι χολωθείς :
ἔνθα με δεξάμενος ἐν δώμασιν ἱππότα Πηλεὺς ἔτρεφέ τ᾽ ἐνδυκέως καὶ σὸν θεράποντ᾽ ὀνόμηνεν :
ὣς δὲ καὶ ὀστέα νῶιν ὁμὴ σορὸς ἀμφικαλύπτοι .
ὡς τοίνυν ἐξῆν αὐτῷ σωθῆναι μὴ τιμωρησαμένῳ τὸν τοῦ Πατρόκλου θάνατον , ἀνάγνωθι ἃ λέγει ἡ Θέτις .
ὠκύμορος δή μοι τέκος ἔσσεαι , οἷ ᾽ ἀγορεύεις :
αὐτίκα γάρ τοι ἔπειτα μεθ᾽ Ἕκτορα πότμος ἑτοῖμος .
τὴν δ᾽ αὖτε προσέειπε ποδάρκης δῖος Ἀχιλλεύς :
αὐτίκα τεθναίην , ἐπεὶ οὐκ ἄρ᾽ ἔμελλον ἑταίρῳ κτεινομένῳ ἐπαμῦναι , ὅ μοι πολὺ φίλτατος ἔσκεν .