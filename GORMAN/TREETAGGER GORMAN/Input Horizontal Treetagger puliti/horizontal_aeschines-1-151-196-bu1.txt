ὁ τοίνυν οὐδενὸς ἧττον σοφὸς τῶν ποιητῶν Εὐριπίδης , ἕν τι τῶν καλλίστων ὑπολαμβάνων εἶναι τὸ σωφρόνως ἐρᾶν , ἐν εὐχῆς μέρει τὸν ἔρωτα ποιούμενος λέγει που :
ὁ δ᾽ εἰς τὸ σῶφρον ἐπ᾽ ἀρετήν τ᾽ ἄγων ἔρως ζηλωτὸς ἀνθρώποισιν , ὧν εἴην ἐγώ .
πάλιν τοίνυν ὁ αὐτὸς ἐν τῷ Φοίνικι ἀποφαίνεται , ὑπὲρ τῆς γεγενημένης αὐτῷ πρὸς τὸν πατέρα διαβολῆς ἀπολογούμενος , καὶ ἀπεθίζων τοὺς ἀνθρώπους μὴ ἐξ ὑποψίας μη -δ᾽ ἐκ διαβολῆς , ἀλλ᾽ ἐκ τοῦ βίου , τὰς κρίσεις ποιεῖσθαι :
ἤδη δὲ πολλῶν ᾑρέθην λόγων κριτής , καὶ πόλλ᾽ ἁμιλληθέντα μαρτύρων ὕπο τ- -ἀναντί᾽ ἔγνων συμφορᾶς μιᾶς πέρι .
κ- ἀγὼ μὲν οὕτω , χ- ὤστις ἔστ᾽ ἀνὴρ σοφός , λογίζομαι τ- ἀληθές , εἰς ἀνδρὸς φύσιν σκοπῶν δίαιτάν θ᾽ , ἥντιν᾽ ἡμερεύεται .
ὅστις δ᾽ ὁμιλῶν ἥδεται κακοῖς ἀνήρ , οὐ πώποτ᾽ ἠρώτησα , γιγνώσκων ὅτι τοιοῦτός ἐσθ᾽ οἵοισπερ ἥδεται ξυνών .
σκέψασθε δέ , ὦ ἄνδρες Ἀθηναῖοι , τὰς γνώμας ἃς ἀποφαίνεται ὁ ποιητής .
ἤδη δὲ πολλῶν πραγμάτων φησὶ γεγενῆσθαι κριτής , ὥσπερ νῦν ὑμεῖς δικασταί , καὶ τὰς κρίσεις οὐκ ἐκ τῶν μαρτυριῶν , ἀλλ᾽ ἐκ τῶν ἐπιτηδευμάτων καὶ τῶν ὁμιλιῶν , φησι ποιεῖσθαι , ἐκεῖσε ἀποβλέπων , πῶς τὸν καθ᾽ ἡμέραν βίον ζῇ ὁ κρινόμενος , καὶ ὅντινα τρόπον διοικεῖ τὴν ἑαυτοῦ οἰκίαν , ὡς παραπλησίως αὐτὸν καὶ τὰ τῆς πόλεως διοικήσοντα :
καὶ τίσι χαίρει πλησιάζων :
καὶ τελευτῶν οὐκ ὤκνησεν ἀποφήνασθαι τοιοῦτον εἶναι οἵοισπερ ἥδεται ξυνών .
οὐκοῦν δίκαιον καὶ περὶ Τιμάρχου τοῖς αὐτοῖς ὑμᾶς Εὐριπίδῃ χρήσασθαι λογισμοῖς . ἐστιν
πῶς διῴκηκε τὴν ἑαυτοῦ οὐσίαν ;
κατεδήδοκε τὰ πατρῷα καὶ μεμισθαρνηκὼς τῷ σώματι καὶ δωροδοκῶν δημοσίᾳ πάντ᾽ ἠφάνικεν , ὥστε μηδὲν ἄλλ᾽ ἢ τὰς αἰσχύνας αὐτῷ περιεῖναι .
χαίρει δὲ τῷ συνών ;
Ἡγησάνδρῳ .
ὁ δ᾽ Ἡγήσανδρος ἐκ τίνων ἐστὶν ἐπιτηδευμάτων ;
ἐκ τούτων ἃ τὸν πράξαντα οἱ νόμοι ἀπαγορεύουσι μὴ δημηγορεῖν .
ἐγὼ δὲ τί λέγω κατὰ Τιμάρχου , καὶ τίνα ποτ᾽ ἐστὶν ἃ ἀντιγέγραμμαι ;
δημηγορεῖν Τίμαρχον πεπορνευμένον καὶ τὴν πατρῴαν οὐσίαν κατεδηδοκότα .
ὑμεῖς δὲ τί ὀμωμόκατε ;
ὑπὲρ αὐτῶν ψηφιεῖσθαι ὧν ἂν ἡ δίωξις ᾖ .
ἵνα δὲ μὴ μακρολογῶ περὶ τῶν ποιητῶν διεξιών , ἀνδρῶν ἐρῶ πρεσβυτέρων καὶ γνωρίμων ὑμῖν ὀνόματα καὶ μειρακίων καὶ παίδων , ὧν τοῖς μὲν διὰ τὴν εὐπρέπειαν πολλοὶ γεγόνασιν ἐρασταί , ἐνίοις δὲ τῶν ἐν ἡλικίᾳ ἔτι καὶ νῦν εἰσίν , ὧν οὐδεὶς πώποτ᾽ εἰς τὰς αὐτὰς αἰτίας ἀφῖκται Τιμάρχῳ :
καὶ πάλιν ὑμῖν ἀντιδιέξειμι ἀνθρώπων πεπορνευμένων αἰσχρῶς καὶ φανερῶς ὀνόματα , ἵνα ὑμεῖς ἀναμνησθέντες κατανείμητε εἰς τὴν προσήκουσαν τάξιν Τίμαρχον .
πρῶτον δὲ λέξω τὰ τῶν ἐλευθερίως καὶ καλῶς βεβιωκότων ὀνόματα .
γιγνώσκετε , ὦ ἄνδρες Ἀθηναῖοι , Κρίτωνα τὸν Ἀστυόχου καὶ Περικλείδην τὸν Περιθοίδην καὶ Πολεμαγένην καὶ Πανταλέοντα τὸν Κλεαγόρου καὶ Τιμησίθεον τὸν δρομέα , καλλίστους οὐ μόνον τῶν πολιτῶν , ἀλλὰ καὶ τῶν Ἑλλήνων γεγενημένους , καὶ πλείστων καὶ σωφρονεστάτων τυχόντας ἐραστῶν :
ἀλλ᾽ ὅμως οὐδεὶς πώποτε αὐτοὺς ἔψεξε .
πάλιν ἐκ τῶν μειρακίων καὶ τῶν ἐν παισὶν ἔτι καὶ νῦν ὄντων πρῶτον μὲν τὸν ἀδελφιδοῦν τὸν Ἰφικράτους , υἱὸν δὲ Τεισίου τοῦ Ῥαμνουσίου , ὁμώνυμον δὲ τοῦ νυνὶ κρινομένου : γιγνώσκετε
ὃς εὐπρεπὴς ὢν ἰδεῖν τοσοῦτον ἀπέχει τῶν αἰσχρῶν , ὥστε πρώην ἐν τοῖς κατ᾽ ἀγροὺς Διονυσίοις κωμῳδῶν ὄντων ἐν Κολλυτῷ , καὶ Παρμένοντος τοῦ κωμικοῦ ὑποκριτοῦ εἰπόντος τι πρὸς τὸν χορὸν ἀνάπαιστον , ἐν ᾧ ἦν εἶναί τινας πόρνους μεγάλους Τιμαρχώδεις , οὐδεὶς ὑπελάμβανεν εἰς τὸ μειράκιον , ἀλλ᾽ εἰς σὲ πάντες :
οὕτω κληρονόμος εἶ τοῦ ἐπιτηδεύματος .
πάλιν Ἀντικλέα τὸν σταδιοδρόμον καὶ Φειδίαν τὸν ἀδελφὸν τὸν Μελησίου . γιγνώσκετε
ἔτι δὲ εἰπεῖν ἔχων πολλοὺς παύσομαι , ἵνα μὴ δοκῶ τὸν ἔπαινον θεραπείᾳ τινὶ κατ᾽ αὐτῶν ποιεῖσθαι .
περὶ δὲ τῶν ὁμοτρόπων τῶν Τιμάρχου , φεύγων τὰς ἀπεχθείας , ὧν ἥκιστά μοι μέλει μνησθήσομαι .
τίς γὰρ ὑμῶν τὸν ὀρφανὸν καλούμενον Διόφαντον οὐκ οἶδεν , ὃς τὸν ξένον πρὸς τὸν ἄρχοντα ἀπήγαγεν , ᾧ παρήδρευεν Ἀριστοφῶν ὁ Ἀζηνιεύς , ἐπαιτιασάμενος τέτταρας δραχμὰς αὑτὸν ὑπὲρ τῆς πράξεως ταύτης ἀπεστερηκέναι , καὶ τοὺς νόμους λέγων , οἳ κελεύουσι τὸν ἄρχοντα τῶν ὀρφανῶν ἐπιμελεῖσθαι , τοὺς ὑπὲρ τῆς σωφροσύνης κειμένους αὐτὸς ὑπερβεβηκώς ;
ἢ τίς τῶν πολιτῶν οὐκ ἐδυσχέρανε Κηφισόδωρον τὸν τοῦ Μόλωνος καλούμενον καλλίστην ὥραν ὄψεως ἀκλεέστατα διεφθαρκότα ;
ἢ Μνησίθεον τὸν τοῦ μαγείρου καλούμενον ;
ἢ πολλοὺς ἑτέρους , ὧν ἑκὼν ἐπιλανθάνομαι ;
οὐ γὰρ ἐπεξελθεῖν αὐτῶν ἕκαστον κατ᾽ ὄνομα πικρῶς βούλομαι , ἀλλὰ μᾶλλον τῶν τοιούτων ἀπορεῖν ἂν εὐξαίμην ἐν τῷ λόγῳ διὰ τὴν πρὸς τὴν πόλιν εὔνοιαν .
ἐπειδὴ δὲ ἑκατέρων προελόμενοί τινας διεξεληλύθαμεν , χωρὶς μὲν τοὺς διὰ σωφροσύνης ἐρωμένους , χωρὶς δὲ τοὺς εἰς ἑαυτοὺς ἐξαμαρτάνοντας , ὑμεῖς ἤδη τοῦτ᾽ ἐρωτηθέντες ἀποκρίνασθε πρὸς ἐμέ , εἰς ὁποτέραν τὴν τάξιν Τίμαρχον κατανέμετε , πότερα εἰς τοὺς ἐρωμένους ἢ εἰς τοὺς πεπορνευμένους .
οὐκοῦν μὴ καταλιπὼν ἣν εἵλου συμμορίαν αὐτομολήσῃς εἰς τὰς τῶν ἐλευθέρων διατριβάς .
ἐὰν δ᾽ ἐπιχειρῶσι λέγειν , ὡς οὐχ ἡταίρηκεν ὅστις μὴ κατὰ συγγραφὰς ἐμισθώθη , καὶ γραμματεῖον καὶ μάρτυρας ἀξιῶσί με τούτων παρασχέσθαι , πρῶτον μὲν τοὺς περὶ τῆς ἑταιρήσεως νόμους μέμνησθε , ἐν οἷς οὐδαμοῦ μνείαν ὁ νομοθέτης περὶ συνθηκῶν πεποίηται .
οὐ γάρ , εἰ κατὰ γραμματεῖόν τις ἑαυτὸν κατῄσχυνε , τοῦτ᾽ ἐξήτασεν , ἀλλὰ παντελῶς , ὅπως ἂν ἡ πρᾶξις γένηται , τὸν πράξαντα κελεύει μὴ μετέχειν τῶν τῆς πόλεως κοινῶν .
εἰκότως :
ὅστις γὰρ νέος ὢν ἀπέστη δι᾽ αἰσχρὰς ἡδονὰς τῆς εἰς τὰ καλὰ φιλοτιμίας , τοῦτον οὐκ ᾠήθη δεῖν πρεσβύτερον γενόμενον ἐπίτιμον εἶναι .
ἔπειτα καὶ τὴν εὐήθειαν τοῦ λόγου τούτου ῥᾴδιόν ἐστιν ἐξετάσαι .
πάντες γὰρ ἂν τοῦθ᾽ ὁμολογήσαιμεν , ὅτι τὰς συνθήκας τῆς πρὸς ἀλλήλους ἀπιστίας ἕνεκα ποιούμεθα , ἵνα ὁ μὴ παραβὰς τὰ γεγραμμένα δίκην λάβῃ τῇ ψήφῳ παρὰ τοῦ παραβάντος .
οὐκοῦν , εἴπερ τὸ πρᾶγμα δίκης προσδεῖται , τοῖς κατὰ γραμματεῖον ἡταιρηκόσιν , ἂν ἀδικῶνται , ἡ τῶν νόμων ὡς οὗτοί φασιν ἐπικουρία καταλείπεται .
καὶ τίς ἂν λόγος ἑκατέρου φανείη ;
μὴ γὰρ ὑπ᾽ ἐμοῦ λεγόμενον , ἀλλὰ γιγνόμενον τὸ πρᾶγμα νομίσαθ᾽ ὁρᾶν .
ἔστω γὰρ ὁ μὲν μισθωσάμενος δίκαιος εἰς τὸ πρᾶγμα , ὁ δὲ μισθωθεὶς ἄδικος καὶ βέβαιος , ἢ πάλιν τ- οὐναντίον ὁ μὲν μισθωθεὶς μέτριος καὶ ποιῶν τὰ ὡμολογημένα , ὁ δὲ τὴν ἡλικίαν προλαβὼν καὶ μισθωσάμενος ἐψεύσθω : ἔστω ἔστω
καὶ δικαστὰς ὑμᾶς αὐτοὺς ὑπολάβετε καθῆσθαι .
οὐκοῦν ὁ πρεσβύτερος , ἀποδοθέντος τοῦ ὕδατος αὐτῷ καὶ λόγου , κατηγορῶν μετὰ σπουδῆς , βλέπων δηλονότι πρὸς ὑμᾶς , λέξει :
ἐμισθωσάμην , ὦ ἄνδρες Ἀθηναῖοι , Τίμαρχον ἑταιρεῖν ἐμαυτῷ κατὰ τὸ γραμματεῖον τὸ παρὰ Δημοσθένει κείμενον :
οὐδὲν γὰρ κωλύει οὕτως εἰρῆσθαι :
ὁ δ᾽ οὐ ποιεῖ μοι τὰ ὡμολογημένα .
καὶ ταῦτ᾽ ἤδη διέξεισι δηλονότι πρὸς τοὺς δικαστάς , λέγων ἃ χρὴ τὸν τοιοῦτον ποιεῖν .
ἔπειτα οὐ καταλευσθήσεται ὁ μισθούμενος τὸν Ἀθηναῖον παρὰ τοὺς νόμους , καὶ προσοφλὼν ἄπεισιν ἐκ τοῦ δικαστηρίου οὐ τὴν ἐπωβελίαν μόνον , ἀλλὰ καὶ πολλὴν ὕβριν ;
ἀλλ᾽ οὐχ οὗτος , ἀλλ᾽ ὁ μισθωθεὶς δικάζεται .
λεγέτω δὴ παρελθών , ἢ ὁ σοφὸς Βάταλος ὑπὲρ αὐτοῦ , ἵν᾽ εἰδῶμεν τί ποτ᾽ ἐρεῖ . λεγέτω
ἄνδρες δικασταί , ἐμισθώσατό με ἑταιρεῖν αὑτῷ ἀργυρίου ὁστισδηποτοῦν .
οὐδὲν γὰρ διαφέρει :
κἀγὼ μὲν ἅπαντα καὶ πεποίηκα καὶ ἔτι καὶ νῦν ποιῶ κατὰ τὸ γραμματεῖον , ἃ χρὴ ποιεῖν τὸν ἑταιροῦντα :
οὗτος δὲ ὑπερβαίνει τὰς συνθήκας .
ἔπειτ᾽ οὐ πολλὴ κραυγὴ παρὰ τῶν δικαστῶν αὐτῷ ἀπαντήσεται ;
τίς γὰρ οὐκ ἐρεῖ :
ἔπειτα ἐμβάλλεις εἰς τὴν ἀγοράν , ἢ στεφανοῖ , ἢ πράττεις τι τῶν αὐτῶν ἡμῖν ;
οὐκοῦν οὐδὲν ὄφελος τῆς συγγραφῆς . ἐστιν
πόθεν οὖν ἴσχυκε καὶ σύνηθες γεγένηται λέγειν , ὡς κατὰ γραμματεῖον ἤδη τινὲς ἡταίρησαν , ἐρῶ .
ἀνὴρ εἷς τῶν πολιτῶν ( τὸ δ᾽ ὄνομα οὐ λέξω : τὰς γὰρ ἀπεχθείας φεύγω ) οὐδὲν προϊδόμενος ὧν ὀλίγῳ πρότερον ἐγὼ διεξῆλθον πρὸς ὑμᾶς , λέγεται κατὰ συνθήκας ἡταιρηκέναι τὰς παρ᾽ Ἀντικλεῖ κειμένας :
οὐκ ὢν δ᾽ ἰδιώτης , ἀλλὰ πρὸς τὰ κοινὰ προσιὼν καὶ λοιδορίαις περιπίπτων , εἰς συνήθειαν ἐποίησε τοῦ λόγου τούτου τὴν πόλιν καταστῆναι , καὶ διὰ τοῦτο ἐρωτῶσί τινες , εἰ κατὰ γραμματεῖον ἡ πρᾶξις γεγένηται .
ὁ δὲ νομοθέτης οὐχ ὅπως τὸ πρᾶγμα γεγένηται ἐφρόντισεν , ἀλλ᾽ ἐὰν ὁπωσοῦν μίσθωσις γένηται , κατέγνωκε τοῦ πράξαντος αἰσχύνην .
ἀλλ᾽ ὅμως οὕτω σαφῶς τούτων διωρισμένων , πολλαὶ παρεμβολαὶ λόγων ὑπὸ Δημοσθένους εὑρεθήσονται .
καὶ ταῖς μὲν ὑπὲρ τοῦ πράγματος κακοηθείαις λεγομέναις ἧττον ἄν τις ἀγανακτήσειεν :
ἃ δὲ ἔξωθεν ἐπεισάξεται λυμαινόμενος τὰ τῆς πόλεως δίκαια , ἐπὶ τούτοις ἄξιόν ἐστιν ὀργισθῆναι .
πολὺς μὲν γὰρ ὁ Φίλιππος ἔσται , ἀναμειχθήσεται δὲ καὶ τὸ τοῦ παιδὸς ὄνομα Ἀλεξάνδρου .
καὶ γὰρ πρὸς τοῖς ἄλλοις κακοῖς ἄμουσός τις οὗτος καὶ ἀπαίδευτος ἄνθρωπός ἐστι .
τὸ μὲν γὰρ εἰς τὸν Φίλιππον τῷ λόγῳ πλημμελεῖν ἀμαθὲς μὲν καὶ ἄκαιρον , ἔλαττον δ᾽ οὗ μέλλω λέγειν ἁμάρτημα : ἐστιν
ὁμολογουμένως γὰρ εἰς ἄνδρα , καίπερ οὐκ ὢν αὐτὸς ἀνήρ , τὰς βλασφημίας ποιήσεται :
ὅταν δὲ ταῖς εἰς τὸν παῖδα πεπραγματευμέναις μεταφοραῖς ὀνομάτων αἰσχρὰς ὑποψίας παρεμβάλλῃ , καταγέλαστον τὴν πόλιν ποιεῖ .
ὡς γὰρ τὰς ἐμὰς εὐθύνας βλάπτων , ἃς ὑπὲρ τῆς πρεσβείας μέλλω διδόναι , φησί με , ὅτ᾽ αὐτὸς πρώην ὑπὲρ τοῦ παιδὸς Ἀλεξάνδρου διεξῄει , ὡς ἔν τῳ πότῳ ἡμῶν κιθαρίζοι καὶ λέγοι ῥήσεις τινὰς καὶ ἀντικρούσεις πρὸς ἕτερον παῖδα , καὶ περὶ τούτων ἃ δή ποτε αὐτὸς ἐτύγχανε γιγνώσκων πρὸς τὴν βουλὴν ἀπεφήνατο , οὐχ ὡς συμπρεσβευτήν , ἀλλ᾽ ὡς συγγενῆ τοῖς εἰς τὸν παῖδα σκώμμασιν ἀγανακτῆσαι .
ἐγὼ δ᾽ Ἀλεξάνδρῳ μὲν εἰκότως διὰ τὴν ἡλικίαν οὐ διείλεγμαι , Φίλιππον δὲ νῦν μὲν διὰ τὴν τῶν λόγων εὐφημίαν ἐπαινῶ :
ἐὰν δ᾽ ὁ αὐτὸς ἐν τοῖς πρὸς ἡμᾶς ἔργοις γένηται , οἷος νῦν ἐστιν ἐν τοῖς ἐπαγγέλμασιν , ἀσφαλῆ καὶ ῥᾴδιον τὸν καθ᾽ αὑτοῦ ποιήσεται ἔπαινον .
ἐπετίμησα δ᾽ ἐν τῷ βουλευτηρίῳ Δημοσθένει οὐ τὸν παῖδα ἐκθεραπεύων , ἀλλ᾽ ἐὰν τὰ τοιαῦτα ἀποδέχησθε , ὁμοίαν νομίζων τὴν πόλιν φανήσεσθαι τῇ τοῦ λέγοντος ἀκοσμίᾳ .
ὅλως δέ , ὦ ἄνδρες Ἀθηναῖοι , τὰς ἔξωθεν τοῦ πράγματος ἀπολογίας μὴ προσδέχεσθε , πρῶτον μὲν τῶν ὅρκων ἕνεκα οὓς ὠμόσατε , δεύτερον δὲ ὑπὲρ τοῦ μὴ παρακρουσθῆναι ὑπὸ ἀνθρώπου τεχνίτου λόγων .
μικρὸν δ᾽ ἄνωθεν ἄρξομαι διδάσκειν ὑμᾶς .
Δημοσθένης γάρ , ἐπειδὴ τὴν πατρῴαν οὐσίαν ἀνήλωσε , περιῄει τὴν πόλιν θηρεύων νέους πλουσίους , ὧν οἱ μὲν πατέρες ἐτετελευτήκεσαν , αἱ δὲ μητέρες διῴκουν τὰς οὐσίας .
πολλοὺς δ᾽ ὑπερβὰς ἑνὸς τῶν δεινὰ πεπονθότων μνησθήσομαι .
κατιδὼν γὰρ οἰκίαν πλουσίαν καὶ οὐκ εὐνομουμένην , ἧς ἡγεμὼν μὲν ἦν γυνὴ μέγα φρονοῦσα καὶ νοῦν οὐκ ἔχουσα , νεανίσκος δὲ ὀρφανὸς ἡμιμανὴς διεχείριζε τὴν οὐσίαν , Ἀρίσταρχος ὁ τοῦ Μόσχου , τούτου προσποιησάμενος ἐραστὴς εἶναι , καὶ τὸ μειράκιον εἰς τὴν φιλανθρωπίαν ταύτην προκαλεσάμενος , ἐλπίδων κενῶν ἐμπλήσας , ὡς αὐτίκα δὴ μάλα τῶν ῥητόρων πρωτεύσοντα , κατάλογον ἀποφαίνων , τοιούτων εἰσηγητὴς αὐτῷ καὶ διδάσκαλος ἔργων ἐγένετο , ἐξ ὧν ἐκεῖνος μὲν φεύγει τὴν πατρίδα , οὗτος δ᾽ αὐτοῦ τὰ τῆς φυγῆς ἐφόδια προλαβὼν τρία τάλαντα ἀπεστέρηκε , Νικόδημος δ᾽ ὁ Ἀφιδναῖος ὑπ᾽ Ἀριστάρχου τετελεύτηκε βιαίῳ θανάτῳ , ἐκκοπεὶς ὁ δείλαιος ἀμφοτέρους τοὺς ὀφθαλμοὺς καὶ τὴν γλῶτταν ἐκτμηθείς , ᾗ ἐπαρρησιάζετο πιστεύων τοῖς νόμοις καὶ ὑμῖν .
ἔπειθ᾽ ὑμεῖς , ὦ ἄνδρες Ἀθηναῖοι , Σωκράτην μὲν τὸν σοφιστὴν ἀπεκτείνατε , ὅτι Κριτίαν ἐφάνη πεπαιδευκώς , ἕνα τῶν τριάκοντα τῶν τὸν δῆμον καταλυσάντων , Δημοσθένης δ᾽ ὑμῖν ἑταίρους ἐξαιρήσεται , ὁ τηλικαύτας τιμωρίας λαμβάνων παρὰ τῶν ἰδιωτῶν καὶ δημοτικῶν ἀνθρώπων ὑπὲρ τῆς ἰσηγορίας , ᾧ παρακεκλημένοι τινὲς τῶν μαθητῶν ἥκουσιν ἐπὶ τὴν ἀκρόασιν :
κατεπαγγέλλεται γὰρ πρὸς αὐτούς , ἐργολαβῶν ἐφ᾽ ὑμᾶς , ὡς ἐγὼ πυνθάνομαι , λήσειν μεταλλάξας τὸν ἀγῶνα καὶ τὴν ὑμετέραν ἀκρόασιν , καὶ περιστήσειν τῷ μὲν φεύγοντι θαρρεῖν , ὅταν αὐτὸς δεῦρο παρέλθῃ , ἐκπεπλῆχθαι δὲ τῷ κατηγόρῳ καὶ πεφοβῆσθαι περὶ αὑτοῦ , τοσούτους δὲ καὶ τηλικούτους ἐκκαλεῖσθαι παρὰ τῶν δικαστῶν θορύβους , παρεμβάλλων τὰς ἐμὰς δημηγορίας καὶ ψέγων τὴν εἰρήνην τὴν δι᾽ ἐμοῦ καὶ Φιλοκράτους γεγενημένην , ὥστ᾽ οὐ -δὲ ἀπαντήσεσθαί με ἐπὶ τὸ δικαστήριον ἀπολογησόμενον , ὅταν τῆς πρεσβείας τὰς εὐθύνας διδῶ , ἀλλ᾽ ἀγαπήσειν , ἐὰν μετρίῳ τιμήματι περιπέσω καὶ μὴ θανάτῳ ζημιῶμαι .
μηδενὶ δὴ τρόπῳ καθ᾽ ὑμῶν αὐτῶν γέλωτα τῷ σοφιστῇ καὶ διατριβὴν παράσχητε , ἀλλ᾽ ὑπολαμβάνεθ᾽ ὁρᾶν εἰσεληλυθότα ἀπὸ τοῦ δικαστηρίου οἴκαδε καὶ σεμνυνόμενον ἐν τῇ τῶν μειρακίων διατριβῇ , καὶ διεξιόντα , ὡς εὖ τὸ πρᾶγμα ὑφείλετο τῶν δικαστῶν :
ἀπαγαγὼν γὰρ αὐτοὺς ἀπὸ τῶν περὶ Τίμαρχον αἰτιῶν , ἐπέστησα φέρων ἐπὶ τὸν κατήγορον καὶ Φίλιππον καὶ Φωκέας , καὶ φόβους ἐπήρτησα τοῖς ἀκροωμένοις , ὥσθ᾽ ὁ μὲν φεύγων κατηγόρει , ὁ δὲ κατηγορῶν ἐκρίνετο , οἱ δὲ δικασταί , ὧν μὲν ἦσαν κριταί , ἐπελάθοντο , ὧν δ᾽ οὐκ ἦσαν , περὶ τούτων ἤκουον .
ὑμέτερον δ᾽ ἐστὶν ἔργον πρὸς ταῦτα ἀντιτετάχθαι , καὶ πανταχῇ παρακολουθοῦντας μηδαμῇ παρεκκλίνειν αὐτὸν ἐᾶν , μη -δὲ τοῖς ἐξαγωνίοις λόγοις διισχυρίζεσθαι :
ἀλλ᾽ ὥσπερ ἐν ταῖς ἱπποδρομίαις εἰς τὸν τοῦ πράγματος αὐτὸν δρόμον εἰσελαύνετε .
κ- ἂν ταῦτα ποιῆτε , οὐ καταφρονηθήσεσθε , καὶ τὴν αὐτὴν ἕξετε γνώμην νομοθετοῦντες καὶ δικάζοντες :
εἰ δὲ μή , δόξετε μελλόντων μὲν γίγνεσθαι τῶν ἀδικημάτων προαισθάνεσθαι καὶ ὀργίζεσθαι , γεγονότων δὲ οὐκέτι φροντίζειν .
ὡς δ᾽ ἐν κεφαλαίῳ εἰρῆσθαι , ἐὰν μὲν κολάζητε τοὺς ἀδικοῦντας , ἔσονται ὑμῖν οἱ νόμοι καλοὶ καὶ κύριοι , ἐὰν δ᾽ ἀφιῆτε , καλοὶ μέν , κύριοι δ᾽ οὐκέτι . ἔσονται ἔσονται
ὧν δ᾽ ἕνεκα ταῦτα λέγω , οὐκ ὀκνήσω πρὸς ὑμᾶς παρρησιάσασθαι .
ἔσται δ᾽ ὁ λόγος ἐπὶ παραδείγματος .
διὰ τί οἴεσθε , ὦ ἄνδρες Ἀθηναῖοι , τοὺς νόμους μὲν καλῶς κεῖσθαι , τὰ δὲ ψηφίσματα εἶναι τὰ τῆς πόλεως καταδεέστερα , καὶ τὰς κρίσεις ἐνίοτε τὰς ἐν τοῖς δικαστηρίοις ἔχειν ἐπιπλήξεις ;
ἐγὼ τὰς τούτων αἰτίας ἐπιδείξω .
ὅτι τοὺς μὲν νόμους τίθεσθε ἐπὶ πᾶσι δικαίοις , οὔ -τε κέρδους ἕνεκ᾽ ἀδίκου , οὔ -τε χάριτος οὔ -τ᾽ ἔχθρας , ἀλλὰ πρὸς αὐτὸ μόνον τὸ δίκαιον καὶ τὸ συμφέρον ἀποβλέποντες :
ἐπιδέξιοι δ᾽ οἶμαι φύντες ἑτέρων μᾶλλον , εἰκότως καλλίστους νόμους τίθεσθε .
ἐν δὲ ταῖς ἐκκλησίαις καὶ τοῖς δικαστηρίοις πολλάκις ἀφέμενοι τῶν εἰς αὐτὸ τὸ πρᾶγμα λόγων , ὑπὸ τῆς ἀπάτης καὶ τῶν ἀλαζονευμάτων ὑπάγεσθε , καὶ πάντων ἀδικώτατον ἔθος εἰς τοὺς ἀγῶνας παραδέχεσθε :
ἐᾶτε γὰρ τοὺς ἀπολογουμένους ἀντικατηγορεῖν τῶν κατηγορούντων .
ἐπειδὰν δ᾽ ἀπὸ τῆς ἀπολογίας ἀποσπασθῆτε καὶ τὰς ψυχὰς ἐφ᾽ ἑτέρων γένησθε , εἰς λήθην ἐμπεσόντες τῆς κατηγορίας , ἐξέρχεσθ᾽ ἐκ τῶν δικαστηρίων , οὐ -δὲ παρ᾽ ἑτέρου δίκην εἰληφότες , οὔ -τε παρὰ τοῦ κατηγόρου , ψῆφος γὰρ κατ᾽ αὐτοῦ οὐ δίδοται , οὔ -τε παρὰ τοῦ ἀπολογουμένου , ταῖς γὰρ ἀλλοτρίαις αἰτίαις ἀποτριψάμενος τὰ ὑπάρχοντα αὑτῷ ἐγκλήματα ἐκπέφευγεν ἐκ τοῦ δικαστηρίου :
οἱ δὲ νόμοι καταλύονται καὶ ἡ δημοκρατία διαφθείρεται καὶ τὸ ἔθος ἐπὶ πολὺ προβαίνει :
εὐχερῶς γὰρ ἐνίοτε λόγον ἄνευ χρηστοῦ βίου προσδέχεσθε .
ἀλλ᾽ οὐ Λακεδαιμόνιοι :
καλὸν δ᾽ ἐστὶ καὶ τὰς ξενικὰς ἀρετὰς μιμεῖσθαι .
δημηγοροῦντος γάρ τινος ἐν τῇ τῶν Λακεδαιμονίων ἐκκλησίᾳ , ἀνδρὸς βεβιωκότος μὲν αἰσχρῶς , λέγειν δ᾽ εἰς ὑπερβολὴν δυνατοῦ , καὶ τῶν Λακεδαιμονίων , ὥς φασι , κατὰ τὴν ἐκείνου γνώμην ψηφίζεσθαι μελλόντων , παρελθών τις τῶν γερόντων , οὓς ἐκεῖνοι καὶ αἰσχύνονται καὶ δεδίασι , καὶ τὴν τῆς ἡλικίας αὐτῶν ἐπωνυμίαν ἀρχὴν μεγίστην εἶναι νομίζουσι , καθιστᾶσι δ᾽ αὐτοὺς ἐκ τῶν ἐκ παιδὸς εἰς γῆρας σωφρόνων , τούτων εἷς , ὡς λέγεται , παρελθὼν ἰσχυρῶς ἐπέπληξε τοῖς Λακεδαιμονίοις , καί τι τοιοῦτον κατ᾽ αὐτῶν ἐβλασφήμησεν , ὡς οὐ πολὺν χρόνον τὴν Σπάρτην ἀπόρθητον οἰκήσουσι , τοιούτοις ἐν ταῖς ἐκκλησίαις συμβούλοις χρώμενοι .
ἅμα δὲ παρακαλέσας ἄλλον τινὰ τῶν Λακεδαιμονίων , ἄνδρα λέγειν μὲν οὐκ εὐφυᾶ , τὰ δὲ κατὰ πόλεμον λαμπρὸν καὶ πρὸς δικαιοσύνην καὶ ἐγκράτειαν διαφέροντα , ἐπέταξεν αὐτῷ τὰς αὐτὰς εἰπεῖν γνώμας οὕτως ὅπως ἂν δύνηται , ἃς εἶπεν ὁ πρότερος ῥήτωρ , ἵνα , ἔφη , οἱ Λακεδαιμόνιοι ἀνδρὸς ἀγαθοῦ φθεγξαμένου ψηφίσωνται , τὰς δὲ τῶν ἀποδεδειλιακότων καὶ πονηρῶν ἀνθρώπων φωνὰς μη -δὲ τοῖς ὠσὶ προσδέχωνται .
ταῦθ᾽ ὁ γέρων ὁ ἐκ παιδὸς σεσωφρονηκὼς παρῄνεσε τοῖς ἑαυτοῦ πολίταις .
ταχύ γ᾽ ἂν Τίμαρχον ἢ τὸν κίναιδον Δημοσθένην εἴασε πολιτεύεσθαι .
ἵνα δὲ μὴ δοκῶ Λακεδαιμονίους θεραπεύειν , καὶ τῶν ἡμετέρων προγόνων μνησθήσομαι .
οὕτω γὰρ ἦσαν πρὸς τὰς αἰσχύνας χαλεποί , καὶ περὶ πλείστου τῶν τέκνων τὴν σωφροσύνην ἐποιοῦντο , ὥστ᾽ ἀνὴρ εἷς τῶν πολιτῶν , εὑρὼν τὴν ἑαυτοῦ θυγατέρα διεφθαρμένην , καὶ τὴν ἡλικίαν οὐ καλῶς διαφυλάξασαν μέχρι γάμου , ἐγκατῳκοδόμησεν αὐτὴν μεθ᾽ ἵππου εἰς ἔρημον οἰκίαν , ὑφ᾽ οὗ προδήλως ἔμελλεν ἀπολεῖσθαι συγκαθειργμένη .
καὶ ἔτι καὶ νῦν τῆς οἰκίας ταύτης ἕστηκε τὰ οἰκόπεδα ἐν τῷ ὑμετέρῳ ἄστει , καὶ ὁ τόπος οὗτος καλεῖται παρ᾽ ἵππον καὶ κόρην .
ὁ δὲ Σόλων ὁ τῶν νομοθετῶν ἐνδοξότατος γέγραφεν ἀρχαίως καὶ σεμνῶς περὶ τῆς τῶν γυναικῶν εὐκοσμίας .
τὴν γὰρ γυναῖκα ἐφ᾽ ᾗ ἂν ἁλῷ μοιχός , οὐκ ἐᾷ κοσμεῖσθαι , οὐ -δὲ εἰς τὰ δημοτελῆ ἱερὰ εἰσιέναι , ἵνα μὴ τὰς ἀναμαρτήτους τῶν γυναικῶν ἀναμειγνυμένη διαφθείρῃ :
ἐὰν δ᾽ εἰσίῃ ἢ κοσμῆται , τὸν ἐντυχόντα κελεύει καταρρηγνύναι τὰ ἱμάτια καὶ τὸν κόσμον ἀφαιρεῖσθαι καὶ τύπτειν , εἰργόμενον θανάτου καὶ τοῦ ἀνάπηρον ποιῆσαι , ἀτιμῶν τὴν τοιαύτην γυναῖκα καὶ τὸν βίον ἀβίωτον αὐτῇ κατασκευάζων .
καὶ τὰς προαγωγοὺς καὶ τοὺς προαγωγοὺς γράφεσθαι κελεύει , κ- ἂν ἁλῶσι , θανάτῳ ζημιοῦν , ὅτι τῶν ἐξαμαρτάνειν ἐπιθυμούντων ὀκνούντων καὶ αἰσχυνομένων ἀλλήλοις ἐντυγχάνειν , αὐτοὶ τὴν αὑτῶν ἀναίδειαν παρασχόντες ἐπὶ μισθῷ τὸ πρᾶγμα εἰς διάπειραν καὶ λόγον κατέστησαν .
ἔπειθ᾽ οἱ μὲν πατέρες ὑμῶν οὕτω περὶ τῶν αἰσχρῶν καὶ καλῶν διεγίγνωσκον , ὑμεῖς δὲ Τίμαρχον τὸν τοῖς αἰσχίστοις ἐπιτηδεύμασιν ἔνοχον ἀφήσετε ;
τὸν ἄνδρα μὲν καὶ ἄρρενα τὸ σῶμα , γυναικεῖα δὲ ἁμαρτήματα ἡμαρτηκότα ;
τίς οὖν ὑμῶν γυναῖκα λαβὼν ἀδικοῦσαν τιμωρήσεται ;
ἢ τίς οὐκ ἀπαίδευτος εἶναι δόξει τῇ μὲν κατὰ φύσιν ἁμαρτανούσῃ χαλεπαίνων , τῷ δὲ παρὰ φύσιν ἑαυτὸν ὑβρίσαντι συμβούλῳ χρώμενος ;
τίνα δ᾽ ἔχων ἕκαστος ὑμῶν γνώμην ἐπάνεισιν οἴκαδε ἐκ τοῦ δικαστηρίου ;
οὔ -τε γὰρ ὁ κρινόμενος ἀφανής , ἀλλὰ γνώριμος , οὔ -θ᾽ ὁ νόμος ὁ περὶ τῆς τῶν ῥητόρων δοκιμασίας φαῦλος , ἀλλὰ κάλλιστος , τό τ᾽ ἐρέσθαι τοῖς παισὶ καὶ τοῖς μειρακίοις τοὺς ἑαυτῶν οἰκείους , ὅπως τὸ πρᾶγμα κέκριται , πρόχειρον . ἐστιν ἐστιν ἐστιν
τί οὖν δὴ λέξετε οἱ τῆς ψήφου νυνὶ γεγονότες κύριοι , ὅταν οἱ ὑμέτεροι παῖδες ὑμᾶς ἔρωνται , εἰ κατεδικάσατε ἢ ἀπεψηφίσασθε ;
οὐχ ἅμα Τίμαρχον ἀπολῦσαι ὁμολογήσετε , καὶ τὴν κοινὴν παιδείαν ἀνατρέψετε ;
τί δ᾽ ὄφελος παιδαγωγοὺς τρέφειν ἢ παιδοτρίβας καὶ διδασκάλους τοῖς παισὶν ἐφιστάναι , ὅταν οἱ τὴν τῶν νόμων παρακαταθήκην ἔχοντες πρὸς τὰς αἰσχύνας κατακάμπτωνται ; ἐστιν
θαυμάζω δ᾽ ὑμῶν , ὦ ἄνδρες Ἀθηναῖοι , κ- ἀκεῖνο , εἰ τοὺς μὲν πορνοβοσκοὺς μισεῖτε , τοὺς δ᾽ ἑκόντας πεπορνευμένους ἀφήσετε :
καὶ ὡς ἔοικεν ὁ αὐτὸς οὗτος ἀνὴρ ἱερωσύνην μὲν οὐδενὸς θεῶν κληρώσεται , ὡς οὐκ ὢν ἐκ τῶν νόμων καθαρὸς τὸ σῶμα γράψει δ᾽ ἐν τοῖς ψηφίσμασιν εὐχὰς ὑπὲρ τῆς πόλεως ταῖς σεμναῖς θεαῖς .
εἶτα τί θαυμάζομεν τὴν κοινὴν ἀπραξίαν , τοιούτων ῥητόρων ἐπὶ τὰς τοῦ δήμου γνώμας ἐπιγραφομένων ;
καὶ τὸν αἰσχρῶς οἴκοι βεβιωκότα ἔξω τῆς πόλεως πρεσβευτὴν πέμψομεν , καὶ τούτῳ περὶ τῶν μεγίστων διαπιστεύσομεν ;
τί δ᾽ οὐκ ἂν ἀποδοῖτο ὁ τὴν τοῦ σώματος ὕβριν πεπρακώς ;
τίνα δ᾽ ἂν οὗτος ἐλεήσειεν ὁ αὑτὸν οὐκ ἐλεήσας ;
τίνι δ᾽ ὑμῶν οὐκ εὔγνωστός ἐστιν ἡ Τιμάρχου βδελυρία ;
ὥσπερ γὰρ τοὺς γυμναζομένους , κ- ἂν μὴ παρῶμεν ἐν τοῖς γυμνασίοις , εἰς τὰς εὐεξίας αὐτῶν ἀποβλέποντες γιγνώσκομεν , οὕτω τοὺς πεπορνευμένους , κ- ἂν μὴ παρῶμεν αὐτῶν τοῖς ἔργοις , ἐκ τῆς ἀναιδείας καὶ τοῦ θράσους καὶ τῶν ἐπιτηδευμάτων γιγνώσκομεν .
ὁ γὰρ ἐπὶ τῶν μεγίστων τοὺς νόμους καὶ τὴν σωφροσύνην ὑπεριδών , ἔχει τινὰ ἕξιν τῆς ψυχῆς ἣ διάδηλος ἐκ τῆς ἀκοσμίας τοῦ τρόπου γίγνεται .
πλείστους δ᾽ ἂν εὕροιτ᾽ ἐκ τῶν τοιούτων ἀνθρώπων πόλεις ἀνατετροφότας καὶ ταῖς μεγίσταις συμφοραῖς αὐτοὺς περιπεπτωκότας .
μὴ γὰρ οἴεσθε , ὦ ἄνδρες Ἀθηναῖοι , τὰς τῶν ἀδικημάτων ἀρχὰς ἀπὸ θεῶν , ἀλλ᾽ οὐκ ἀπ᾽ ἀνθρώπων ἀσελγείας γίγνεσθαι , μη -δὲ τοὺς ἠσεβηκότας , καθάπερ ἐν ταῖς τραγῳδίαις , Ποινὰς ἐλαύνειν καὶ κολάζειν δᾳσὶν ἡμμέναις :
ἀλλ᾽ αἱ προπετεῖς τοῦ σώματος ἡδοναὶ καὶ τὸ μηδὲν ἱκανὸν ἡγεῖσθαι , ταῦτα πληροῖ τὰ λῃστήρια , ταῦτ᾽ εἰς τὸν ἐπακτροκέλητα ἐμβιβάζει , ταῦτά ἐστιν ἑκάστῳ Ποινή , ταῦτα παρακελεύεται σφάττειν τοὺς πολίτας , ὑπηρετεῖν τοῖς τυράννοις , συγκαταλύειν τὸν δῆμον .
οὐ γὰρ τὴν αἰσχύνην οὐ -δ᾽ ἃ πείσονται λογίζονται , ἀλλ᾽ ἐφ᾽ οἷς κατορθώσαντες εὐφρανθήσονται , τούτοις κεκήληνται .
ἐξαιρεῖτ᾽ οὖν , ὦ ἄνδρες Ἀθηναῖοι , τὰς τοιαύτας φύσεις , καὶ τὰ τῶν νέων ζηλώματα ἐπ᾽ ἀρετὴν προτρέψεσθε .
εὖ ἐπίστασθε , καὶ μοι σφόδρα τὸ μέλλον ῥηθήσεσθαι διαμνημονεύετε , εἰ μὲν δώσει τῶν ἐπιτηδευμάτων Τίμαρχος δίκην , ἀρχὴν εὐκοσμίας ἐν τῇ πόλει κατασκευάσετε :
εἰ δ᾽ ἀποφεύξεται , κρείττων ἦν ὁ ἀγὼν μὴ γεγενημένος .
πρὶν μὲν γὰρ εἰς κρίσιν Τίμαρχον καταστῆναι , φόβον τισὶ παρεῖχεν ὁ νόμος καὶ τὸ τῶν δικαστηρίων ὄνομα :
εἰ δ᾽ ὁ πρωτεύων βδελυρίᾳ καὶ γνωριμώτατος εἰσελθὼν περιγενήσεται , πολλοὺς ἁμαρτάνειν ἐπαρεῖ , καὶ τελευτῶν οὐχ ὁ λόγος , ἀλλ᾽ ὁ καιρὸς ὑμᾶς ἐξοργιεῖ .
μὴ οὖν εἰς ἁθρόους , ἀλλ᾽ εἰς ἕνα ἀποσκήψατε , καὶ τὴν παρασκευὴν καὶ τοὺς συνηγόρους αὐτῶν παρατηρεῖτε :
ὧν οὐδενὸς ἐγὼ ὀνομαστὶ μνησθήσομαι , ἵνα μὴ ταύτην ἀρχὴν τοῦ λόγου ποιήσωνται , ὡς οὐκ ἂν παρῆλθον , εἰ μή τις αὐτῶν ὀνομαστὶ ἐμνήσθη .
ἀλλ᾽ ἐκεῖνο ποιήσω :
ἀφελὼν τὰ ὀνόματα , διεξιὼν δὲ τὰ ἐπιτηδεύματα , καὶ τὰ σώματα αὐτῶν γνώριμα καταστήσω .
ἔσται δ᾽ αὐτὸς ἑαυτῷ ἕκαστος αἴτιος , ἐὰν δεῦρο ἀναβῇ καὶ ἀναισχυντῇ .
τούτῳ γὰρ παρίασιν ἐκ τριῶν εἰδῶν συνήγοροι , οἱ μὲν ταῖς καθ᾽ ἡμέραν δαπάναις ἀνηλωκότες τὰς πατρῴας οὐσίας , οἱ δὲ ταῖς ἡλικίαις καὶ τοῖς ἑαυτῶν σώμασιν οὐ καλῶς κεχρημένοι , καὶ δεδιότες οὐ περὶ Τιμάρχου , ἀλλὰ περὶ ἑαυτῶν καὶ τῶν ἐπιτηδευμάτων μή ποτε εἰς κρίσιν καταστῶσιν :
ἕτεροι δ᾽ ἐκ τῶν ἀκολάστων καὶ τῶν τοῖς τοιούτοις κεχρημένων ἀφθόνως , ἵνα ταῖς βοηθείαις αὐτῶν πιστεύοντες ῥᾷόν τινες ἐξαμαρτάνωσιν .
ὧν πρὶν τῆς συνηγορίας ἀκοῦσαι τοὺς βίους ἀναμιμνήσκεσθε , καὶ τοὺς μὲν εἰς τὰ σώματα ἡμαρτηκότας μὴ ὑμῖν ἐνοχλεῖν , ἀλλὰ παύσασθαι δημηγοροῦντας κελεύετε :
οὐ -δὲ γὰρ ὁ νόμος τοὺς ἰδιωτεύοντας , ἀλλὰ τοὺς πολιτευομένους ἐξετάζει :
τοὺς δὲ τὰ πατρῷα κατεδηδοκότας ἐργάζεσθαι καὶ ἑτέρωθεν κτᾶσθαι τὸν βίον κελεύετε :
τοὺς δὲ τῶν νέων , ὅσοι ῥᾳδίως ἁλίσκονται , θηρευτὰς ὄντας εἰς τοὺς ξένους καὶ τοὺς μετοίκους τρέπεσθαι κελεύετε , ἵνα μή -τ᾽ ἐκεῖνοι τῆς προαιρέσεως ἀποστερῶνται μή -θ᾽ ὑμεῖς βλάπτησθε .
τὰ μὲν οὖν παρ᾽ ἐμοῦ δίκαια πάντα ἀπειλήφατε :
ἐδίδαξα τοὺς νόμους , ἐξήτασα τὸν βίον τοῦ κρινομένου .
νῦν μὲν οὖν ὑμεῖς ἐστε τῶν ἐμῶν λόγων κριταί , αὐτίκα δ᾽ ὑμέτερος ἐγὼ θεατής :
ἐν γὰρ ταῖς ὑμετέραις γνώμαις ἡ πρᾶξις καταλείπεται .
εἰ οὖν βουλήσεσθε , τὰ δίκαια καὶ τὰ συμφέροντα ὑμῶν ποιησάντων , φιλοτιμότερον ἡμεῖς ἕξομεν τοὺς παρανομοῦντας ἐξετάζειν .